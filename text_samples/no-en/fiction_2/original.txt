Optimistar

Telefonkatalogen blir tynnare og tynnare. Folk forsvinn frå fotografi for aldri å kome tilbake. Dører uopna i årevis blir borte i buskas og blomar på tapetet. Hundreår går på ein time ved kjøkenvindauget. Einsam i lugaren sin byrjar Columbus på eit brev: “India må vere Paradis—umuleg å finne før ein er død.” Likevel fann Columbus India. På same måte som vi finn sanninga om liva våre og står opp kvar morgon med fornya energi. Ei verktøyrad i giv akt framom kartet av terra incognita. Handverkaren snur timeglaset: kvart sandkorn fell som ein stein.