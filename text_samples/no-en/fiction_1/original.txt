Følgende fire karakteristika er jeg likevel ikke i tvil om. For det første er gapet mørkt, såpass mørkt at det vanskelig kan kalles annet enn svart. For det andre er det, dessverre, bunnløst. Videre har det vegger, det likner ikke kosmos eller havet under overflaten, snarere fremstår det som en slags tunell, eller mer presist, en brønn; for det siste jeg er sikker på, er at gapet strekker seg i én bestemt retning, nemlig nedover.